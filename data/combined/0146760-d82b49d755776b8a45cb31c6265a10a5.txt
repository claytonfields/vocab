DISTRIBUIE

După companiile Tarom şi Wizz Air, o altă companie aeriană a anunţat zboruri între Cluj-Napoca şi Bucureşti.

Zborul pe această rută va fi operat din 3 iunie, de compania Blue Air, cu preţuri de la 89 lei / segment, informează site-ul aeronews.ro.

Cursa va pleca din Bucureşti în zilele de luni şi vineri la ora 07:30 şi va ateriza la ora 08:20 la Cluj-Napoca.

Întoarcerea din Cluj spre Bucureşti este programată la ora 17:15, cu aterizare pe aeroportul Otopeni 18:05, în zilele de luni şi vineri.

În zilele de marţi şi sâmbătă, aeronavele vor decola din Bucureşti la ora 07:00 şi vor ateriza la 07:50 pe aeroportul internaţional Cluj.Tot în zilele de marţi şi sâmbătă va exista o cursă care va pleca din Cluj-Napoca la ora 17:15 şi va ateriza la Otopeni la ora 18:00.